---
title: Meewerken aan freesewing
---
> Heb je interesse om mee te werken aan freesewing? 
> Dat is super, en precies de reden waarom dit een open source project is.

## Gedragscode

Freesewing streeft ernaar een open en inclusieve gemeenschap te zijn.
Onze [gedragscode](/nl/docs/about/code-of-conduct) heeft als doel om de trollen buiten te houden.  
Als vrijwillige medewerker verwachten we dat je je aan deze gedragscode zal houden.

## Waar kan je terecht voor hulp of een probleem te melden?

- De [freesewing chat op Gitter](https://gitter.im/freesewing/freesewing) is de beste plek om vragen te stellen,
andere freesewers te ontmoeten, of gewoon langs te komen voor een babbel.
- Chat niet zo meteen je ding? Dan is de [@freesewing_org](https://twitter.com/freesewing_org) 
Twitter account wellicht je beste optie.
- Foutje gevonden? Loopt er iets mis of heb je een suggestie voor verbetering?
Maak dan [een issue aan op GitHub](https://github.com/freesewing/site/issues/new). 
Je hebt er een GitHub account voor nodig, maar dat is gratis.

## Manieren om mee te werken

Je kan op verschillende manieren meewerken.
Hier zijn een aantal opties, van makkelijk tot (een beetje) minder makkelijk:

**Doe aan mond-aan-mond reclame**

Vertel je vrienden en familie over freesewing, of [vertel over ons op sociale media](/nl/share). 
Heb je een blog? Dan kan je misschien iets over ons schrijven, en een van onze patronen reviewen.

Het kan simpel lijken, maar het is wellicht op deze manier dat jij ons ontdekt hebt. 
Dus geef het door.

**Verbeter onze inhoud**

Op elke pagina kan je in de rechtse kolom een knop vinden die je toelaat om verbeteringen in te sturen.
Je hebt er een GitHub account voor nodig, maar dat is gratis.

Gebruik die knop. Wees niet verlegen. Zie je een tikfout of iets wat duidelijker of gedetailleerder kan, 
stuur dan gerust je suggesties in.

Onze inhoud is opgemaakt in MarkDown, wat erg makkelijk is om te bewerken. 

> In onze [documentation voor het vertalen van MarkDown](/nl/docs/i18n/markdown) kan je een
> overzicht vinden van MarkDown opmaak.

**Help met het vertalen van de site**

Het [freesewing vertalers team](/nl/i18n/) kan steeds een helpende hand gebruiken. 
Misschien kunnen we dankzij jou zelfs een nieuwe taal toevoegen.

> Ga naar onze [documentatie voor vertalers](/nl/docs/i18n/) voor meer informatie.

**Test, maak, of show onze patronen**

Maak een van [onze patronen](/nl/patterns), en deel je ervaring. Bezorg ons ook zeker je feedback.

We vinden het ook superleuk om foto's te krijgen die we dan kunnen toevoegen als [showcase](/nl/showcase).

**Schrijf mee aan onze code**

Heb je interesse om mee te schrijven aan onze code? Super!
Je kan al onze code vinden [op GitHub](https://github.com/freesewing). 

Onze [chat op Gitter](https://gitter.im/freesewing/freesewing) is de beste plek om je idee bespreken en gedachten uit te wisselen.

